# -*- mode: mandoku-view; -*-
#+TITLE: 高太史大全集
#+DATE: 2015-09-11 16:33:58.682509
#+PROPERTY: ID KR4e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB04n0566-000髙太史大全集-序.
<pb:KR4e0029_SBCK_000-1a>¶
　髙太史大全集叙¶
　故嘉議大夫戸部侍郎前翰林國史院¶
　編脩官授　諸王經青丘先生髙啓文¶
　集二十四卷舊一千若干篇今二千若¶
　干篇儒士徐庸字用理之所廣也用理¶
　既以𩔖廣先生文集乃以示昌昌謹爲¶
　序之曰夫將以所學明先王之道救當¶
　世之弊則必著于言焉庻㡬見者之用¶
<pb:KR4e0029_SBCK_000-1b>¶
　聞者之有攷也六經更聖人之手其言¶
　粹然一出于正要之所以存鍳戒者亦¶
　多聖人既沒縱横捭闔之&KR0003;興大道㡬¶
　微漢廣游學之路董生賈誼始各以其¶
　學自見著書數千萬言沉雄簡奥其明¶
　先王之道陳當世之務畧備矣唐韓愈¶
　起力變八代之衰習故其言惟醕而杜¶
　甫李白又各以其學自見明王道具時¶
<pb:KR4e0029_SBCK_000-2a>¶
　政謂之詩史宋歐陽脩愽學力行本論¶
　之言有益於治至朱元晦則根據六經¶
　之㫖攘斥百氏之非巋然爲世儒宗其¶
　大要使人審王伯之畧致義利之辨而¶
　已今諸家之言具存考之可知用之猶¶
　尚可行也盖三代而下漢唐宋之所以¶
　&KR0717;徳著業而繼焉以&KR0091;治者有頼於是¶
　焉先生生元丙子少禀神慧長讀六經¶
<pb:KR4e0029_SBCK_000-2b>¶
　諸家之言融而通之㑹而成之又取而¶
　力行之其𤼵之於言則浩乎如大川之¶
　决防也鏘乎如洞庭之張樂也儵乎如¶
　幽壑之舞蛟也致之於用則如射者之¶
　於的凖乎其無疑也然值國步之既促¶
　不苟於用隱於青丘豋髙望逺撫時懐¶
　古其言多激烈慨慷若將於世無足爲¶
　者及我¶
<pb:KR4e0029_SBCK_000-3a>¶
太祖髙皇帝定𪔂建業肆¶
　詔徴賢先生起與元史之脩録善醜惡¶
　儒者之功庶㡬彰施史成授諸王經進¶
　户部侍郎尊顯極至先生感之力頌先¶
　王之道以匡濟世務言多雄偉竒古足¶
　以聳張徳業禆益治化時甚頼之未乆¶
即辭去去後亦蹇連以死嗚呼殆天所¶
以厄斯文也嘗竊論焉天道惡滿取之¶
<pb:KR4e0029_SBCK_000-3b>¶
　不可以全然詘其身則必信其聲是以¶
　董賈貶逐而名長甫白窮放而詩傳韓¶
　愈歐陽&KR0113;朱元晦雖號通顯而未免罷¶
　斥然其言至於今誦習而師承者不衰¶
　正柳宗元所云生而不遇死則垂聲者¶
　衆也先生死始三十有九使少優㳺而¶
　待之則得將止於是乎言將止於是乎¶
　行將止於是乎嗚呼天實爲之謂之何¶
<pb:KR4e0029_SBCK_000-4a>¶
　哉用理師學於先生之言得之既深遂¶
　勤圖傳之亦使聞者考之而可知見者¶
　用之而可行以明其言之果有頼於世¶
　也嗚呼厚矣¶
　景泰元年庚午冬十二月望日¶
賜進士出身呉劉昌序¶
<pb:KR4e0029_SBCK_000-4b>¶
<pb:KR4e0029_SBCK_000-4b>¶
　缶鳴集序¶
　人生而形具矣形具而聲𤼵矣因其聲¶
　而名之則有言矣因其言而名之則有¶
　文矣故文者言之精也而詩又文之精¶
　者以其取聲之韻合言之文而爲之也¶
　豈易也哉近之於身逺之於物大之爲¶
　天地變之爲&KR0294;神與凢古今治政民俗¶
　之不同史氏之不及具載者取而詠&KR0084;¶
<pb:KR4e0029_SBCK_000-5a>¶
　之載賡之不費辭&KR0003;而極乎形容之妙¶
　比興之微若是者豈非風雅之遺意哉¶
　宜君子有以取之呉郡髙君季迪少有¶
　俊才始余得其詩於金華見之未嘗不¶
　愛及来　京師同在史局又得其所謂¶
　缶鳴集者閲之累目不倦合古今體數¶
　百首其事雖微可以攷得失備史氏之¶
　𫠦懲&KR0134;其辭則余之所欲摹擬而莫之¶
<pb:KR4e0029_SBCK_000-5b>¶
　工者鏗鏘振𤼵而曲折窅如也果何自¶
　而得之方呉郡未入板籍不幸爲潜竊¶
　者據之擅其利者十年矣士於是時熟¶
　不苟升斗之禄以自活&KR1092;釡間季迪日¶
　與之處曽不凂焉顧乃率其儔𩔖倡和¶
　乎山之厓水之澨取世俗之所不好者¶
　而好之含毫伸牘鳴聲咿咿及其得意¶
　又自以爲天下之樂舉不足以易其樂¶
<pb:KR4e0029_SBCK_000-6a>¶
　焉此其所得爲如何哉吾聞鍾聲鏗而¶
　立&KR0197;石聲磬而立辨&KR0093;聲哀而立㢘竹¶
　聲濫而立㑹鼙鼓之聲灌而立動若缶¶
　鳴之聲果何音也其西音乎南音乎抑¶
　太古之遺音乎不然則天下將治正始¶
　之音將作而此其兆乎何爲一旦而及¶
　吾耳也得乎天者不求知於人求知於¶
　人者不得乎天季迪不求知於余而余¶
<pb:KR4e0029_SBCK_000-6b>¶
　知之者啇聲之&KR0084;不必出於巳也而曽¶
　子&KR0084;之焱氏之頌不必費辭也而後世¶
　&KR0091;之則季迪之樂亦余樂也嗟夫憧憧¶
　徃来朋從尔思孰䏻爲余發其吟風之¶
　趣乎季迪由是求之其於道也㡬㡬矣¶
　洪武二年秋七月長山病叟胡翰序¶
<pb:KR4e0029_SBCK_000-7a>¶
<pb:KR4e0029_SBCK_000-8a>¶
　缶鳴集序¶
　髙季迪詩十二卷凡爲樂府五七言近¶
　古體九百三十七首余爲叙而評之曰¶
　季迪之詩雋逸而清麗如秋空飛隼盤¶
　旋百折招之不肯下又如碧水夫渠不¶
　假雕飾翛然塵外有君子之風焉以余¶
　之所言而余之所不言從可知已然則¶
　季迪之詩集不可傳也歟季迪中呉人¶
<pb:KR4e0029_SBCK_000-8b>¶
　余嘗論呉中之詩唐有陸魯望宋有范¶
　至&KR0014;魯望之詩&KR0009;興幽逺而其音響則¶
　駸駸巳迫於晚唐至䏻之詩措辭温縟¶
　然其格調特宋焉而已耳在勝國時余¶
　適呉則陳子平詩其爲言率實而流麗¶
　揆之陸范吾不知其孰先孰後也呉之¶
　詩在元惟子平而知者盖鮮今吾於是¶
　復得季迪之詩焉季迪年方壮志氣偉¶
<pb:KR4e0029_SBCK_000-9a>¶
　然其所自見殆不止於詩而其於詩則¶
　已&KR0014;自成家與唐宋以来作者又不知¶
　孰先孰後也嗟乎詩之道微矣世之有¶
　志於斯者莫不鞠明䆒曛疲心思於簡¶
　牘間而後爲言乃或有可傳其不可傳¶
　者固不可勝數是不可不謂之難也以¶
　詩之難&KR0014;如此而季迪乃以此自成家¶
　追古之作者以爲並豈非其才之過人¶
<pb:KR4e0029_SBCK_000-9b>¶
　也歟序而傳之世必有因其詩而知其¶
　才者矣季迪名啓季迪字也頃承　詔¶
　與余同脩元史㝷入　内府教胄子授¶
　翰林國史編脩云¶
　洪武庚戌三月翰林侍講制金華王禕¶
　序¶
<pb:KR4e0029_SBCK_000-10a>¶
　缶鳴集序¶
　言之精者謂之文詩又文之最精者何¶
　以知其然耶二氣爲之槖籥而鼓之以¶
　風霆然後天之聲出焉衆竅爲之呼吸¶
　而盪之以江河然後地之聲出焉受形¶
　於兩間而靈於物者爲人然氣至混然¶
　天成發宣鴻欝然後人之聲出焉凢人¶
　有聲斯有言有言斯有文文至於詩包¶
<pb:KR4e0029_SBCK_000-10b>¶
　括品彚陶冶化工根乎性情之真達於¶
　音響之妙宫商間作金石並鳴由是而¶
　聲之用極矣世皆知以詩而&KR0026;詩或未¶
　知以文而&KR0026;詩因謂詩特文章之末技¶
　庸詎知聲成文謂之音而詩之中文已¶
　具焉韓退之之言曰李杜文章在光&KR0395;¶
　萬丈長斯言也其善論詩者已然非天¶
　機悟入識見超詣亦何足以語此哉渤¶
<pb:KR4e0029_SBCK_000-11a>¶
　海髙君季迪踈爽雋邁警敏絶人無書¶
　不讀而&KR0057;&KR0201;於群史與余友二十年余¶
　知季迪之&KR0014;言也久然未甞不以其詩¶
　而得之也始季迪之爲詩不務同流俗¶
　直欲趋漢魏以還及唐諸家作者之林¶
　毎一篇出見者傳誦名𨼆𨼆起諸公間¶
　及游四方不&KR0520;益勤刮磨潄滌日新月¶
　異薦紳諸老咸自以爲不及季迪之於¶
<pb:KR4e0029_SBCK_000-11b>¶
　詩誠精矣然其意則自謂古風人一辭¶
　不如是也三百篇之傳豈皆出於一人¶
　之手或著其一二皆可以遺之後来尚¶
　奚以多爲哉吾非欲成一家言亦性焉¶
　而嗜之之䔍殆與人之耽恱世好者同¶
　一肆志留情而其樂盖未䏻以此而易¶
　彼也聞者以爲然當其一室燕坐圖書¶
　左右離列拂拭塵埃几案間㝠黙覯思¶
<pb:KR4e0029_SBCK_000-12a>¶
　神與趣融景與心㑹魚龍出沒巨海中¶
　殆難以測度或花間月下引觴獨酌酒¶
　酣氣豪放竒作楚調已而吟思俊𤼵湧¶
　&KR0002;源泉捷如風雨頃刻數百言落筆弗¶
　&KR0014;休故季迪之詩縁情随事因物賦形¶
　横縱百出開合變化而不拘拘乎一體¶
　之長其體製雅醇則冠冕委蛇佩玉而¶
　長&KR0322;也其思致清逺則秋空素鶴廽翔¶
<pb:KR4e0029_SBCK_000-12b>¶
　欲下而輕雲霽月之連姢也至其文采¶
　縟䴡如春花翹英蜀錦新濯其才氣俊¶
　逸如泰華秋隼之孤騫昆侖八駿追風¶
　躡電而馳也季迪之於詩可謂䏻盡其¶
　心焉尔季迪之詩甚多有吹䑓集缶鳴¶
　集鳯䑓集凡爲書㡬二千首皆當世之¶
　儒先君子序其端今年冬予訪之呉淞¶
　江上季迪出其詩示予盖取舊𫠦集諸¶
<pb:KR4e0029_SBCK_000-13a>¶
　詩益加刪改彚粹爲一緫題曰缶鳴集¶
　自古樂府&KR0084;行而下至五七言諸體得¶
　詩三百餘篇皆其精選富矣哉亦可謂¶
　不易矣然是編也特以今年庚戌冬而¶
　止後有作當别自爲集季迪不以余不¶
　肖属余序之庸敢叙諸編端以俟季迪¶
　家姑蘇甞應召脩元史教西學弟子貟¶
　入翰林爲編脩擢戸部侍郎　賜㱕郷¶
<pb:KR4e0029_SBCK_000-13b>¶
　里云¶
　洪武三年十二月既望史官呉郡謝徽¶
　序¶
<pb:KR4e0029_SBCK_000-14a>¶
原序¶
天下無事時士有豪邁奇崛之才而無所用往往放於山¶
林草澤之間與田夫野老沉酣歌呼以自快其意莫有聞¶
於世也逮天下有事則相與奮臂而起勇者騁其力智者¶
効其謀辯者行其說莫不有以濟事業而成功名蓋非向¶
之田夫野老所能羈留而狎玩者亦各因其時焉爾今天¶
下崩離征伐四出可謂有事之時也其決策於帷幄之中¶
揚武於軍旅之間奉命於疆場之外者皆上之所需而有¶
待乎智勇能辯之士也使山林草澤或有其人孰不願出¶
於其間以應上之所需而用已之所能有肯槁項老死於¶
布褐藜藿者哉余生是時實無其才雖欲自奮譬如人無¶
<pb:KR4e0029_SBCK_000-14b>¶
堅車良馬而欲適千里之塗不亦難歟故竊伏於婁江之¶
濱以自安其陋時登髙邱望江水之東馳百里而注之海¶
波濤之所洶&KR1554;煙雲之所杳靄與夫草木之盛衰魚鳥之¶
翔泳凡可以感心而動目者一發於詩蓋所以遣憂憤於¶
兩忘置得喪於一𥬇者初不計其工不工也積而成帙因¶
名曰婁江吟稿若在衡門茅屋之下酒熟豕肥從田夫野¶
老相飲而醉拊缶而歌之亦足以適其適矣因序其篇端¶
以見余之自放於江湖者爲無所能非有能而不用也(婁)¶
(江吟藁自序)¶
古人之於詩不專意而爲之也國風之作發於性情之不¶
能已豈以爲務哉後世始有名家者一事於此而不他疲¶
<pb:KR4e0029_SBCK_000-15a>¶
殫心神捜刮萬象以求工於言語之間有所得意則歌吟¶
蹈舞舉世之可樂者不足以易之深嗜篤好雖以之取禍¶
身罹困逐而不忍廢謂之惑非歟余不幸而少有是好含¶
毫伸牘吟聲咿咿不絶於口吻或視爲廢事而喪志然獨¶
念才疎力薄旣進不能有爲於當時退不能服勤於畎畞¶
與其嗜世之末利汲汲者争騖於形勢之途顧獨事此豈¶
不亦少愈哉遂爲之不置且時雖多事而以無用得安於¶
閒故日與幽人逸士唱和於山巔水涯以遂其所好雖其¶
工未敢與昔之名家者比然自得之樂雖善辯者未能知¶
其有異否也故累歲以來所著頗多近客東江之渚因間¶
始出而彚次之自戊戌至丁未得七百三十二篇題之曰¶
<pb:KR4e0029_SBCK_000-15b>¶
缶鳴集自此而後著者則别爲之集焉藏之巾笥時出而¶
自讀之凡歲月之更遷山川之歷涉親友暌合之期時事¶
變故之蹟十載之間可喜可悲者皆在而可考固不忍棄¶
而弗録也若其取義之或乖造辭之未善則有待於大方¶
之教焉(缶鳴集自序)¶
呉爲古名都其山水人物之勝見於劉白皮陸諸公之所¶
賦者衆矣余爲郡人暇日捜奇訪異於荒墟䆳谷之中雖¶
行躅殆徧而紀詠之作則多所闕焉及歸自京師屏居松¶
江之渚書籍散落賔客不至閉門黙坐之餘無以自遣偶¶
得郡志閱之觀其所載山川臺榭園池祠墓之處余向嘗¶
得於煙雲草莽之間爲之躊躇而瞻眺者皆歷歷在目因¶
<pb:KR4e0029_SBCK_000-16a>¶
其地想其人求其盛衰廢興之故不能無感焉遂采其著¶
者各賦詩詠之辭語蕪陋不足傳於此邦然而登髙望逺¶
之情懷賢弔古之意與夫撫事覽物之作喜慕哀悼俯仰¶
千載有&KR0137;足以存勸戒而考得失猶愈於飽食終日而無¶
所用心者也況幸得爲聖朝退吏居江湖之上時取一篇¶
與漁父鼓枻長歌以樂上賜之深豈不快哉因不忍棄去¶
萃次成帙名姑蘇雜詠合古今諸體凡一百二十三篇云¶
洪武四年十二月日前史官髙啓序¶
<pb:KR4e0029_SBCK_000-16b>¶
