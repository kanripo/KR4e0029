# -*- mode: mandoku-view; -*-
#+TITLE: 高太史大全集
#+DATE: 2015-09-11 16:33:58.863329
#+PROPERTY: ID KR4e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0566-004髙太史大全集-卷第四.
<pb:KR4e0029_SBCK_004-1a>¶
高太史大全集卷之四¶
　　　　　　　　　　　呉郡髙啓季迪著¶
　　　　　　　　　　　南州徐庸用理編¶
　　五言古體¶
　　　感舊詶宋軍咨見&KR0009;¶
我酒且緩傾聽君放&KR0084;行君&KR0084;意何苦慷慨陳平生¶
少爲闘鷄兒鮮裘&KR0108;春明走馬出飛彈撇捩誇身輕¶
氣服諸俠徒不𠋣父與兄落花錦坊南羙人理粧迎¶
緑雲晚不度樓上鳴瑶筝酒酣迸五木脫㡌呼輸嬴¶
及壮家巳破狂遊耻無成太白犯紫微三辰晦光精¶
<pb:KR4e0029_SBCK_004-1b>¶
金鏡偶淪照干戈起紛争中原未失鹿東海方横鯨¶
遂㝷&KR0294;谷師從之學言兵石室得隂符龍乕隨&KR0096;衡¶
業成事燕將逺戍三関營岩谷雨雪霏哀獸常夜鳴¶
撫劍起流涕軍中未知名竒勲竟難圗迴臨石頭城¶
石頭何壮哉山盤大江横黄旗想王氣玉樹聞&KR0084;聲¶
晚登臨滄觀惻愴懷古情覧時識禍機不因憶蓴&KR0325;¶
飄然別戎府震澤還東征歸来訪鄊閭亂餘掩蓬荆¶
舊宅人已改荒池泉尚清痩妻𠋣寒機正嘆伊威&KR0313;¶
從兹謝行役閑園事躬畊&KR0180;求薦辟書傲然揖公卿¶
衰蕙弔蟋蟀柔桒喚鸝鶊閉門節屢變壮魄空潜驚¶
<pb:KR4e0029_SBCK_004-2a>¶
昔同徒歩人十年擁麾旌鴻毛獨未順蹭蹬違霄程¶
知音竟爲誰四海嗟惸惸齊竽不觧奏楚璞何由呈¶
顧余雖腐儒當年亦崢嶸小將&KR0003;諸侯捧槃定從盟¶
大欲干萬乗獻䇿登蓬瀛洪瀾阻川途浮雲蔽天京¶
終焉困澤畔日暮吟蘺蘅賤貧此時㞐復與喪亂并¶
何殊九月中嚴霜折枯莖頗聞君子心道窮貴益貞¶
已志未𫉬施安用軒裳榮今晨喜逢君有壷對前楹¶
風日初澹沲櫻桃作䌓英適意不一醉屑屑徒悲縈¶
逹人若相遇大𥬇絶&KR0227;纓¶
　　　蕭錬師鷹窠絶頂丹房¶
<pb:KR4e0029_SBCK_004-2b>¶
人間不可住混濁同腐腥一落三十年塵夣無由醒¶
稍聞方士說恍惚通仙靈羡門與偓佺相期餌芝苓¶
自顧真病鶴秋風堕踈翎碧海不得渡煙霧愁𡨕𡨕¶
師從天姥来身佩豁落經不邀五利寵深棲錬神形¶
東&KR0026;鷹窠峰中天挿孤青其下&KR0269;浴日其髙罣飛星¶
昔有學道侣井&KR0875;遺岩扄愛兹絶俗地遂爾留軒&KR3908;¶
太鼎生紫煙丹成衞天丁金骨坐可蛻&KR0016;龍駕風霆¶
積水浮方壷東望𩔗㸃萍紫䑓白王榜中有眞人庭¶
飛遊&KR0133;從師徃讀新宫銘¶
　　　随月圗¶
<pb:KR4e0029_SBCK_004-3a>¶
空齊無短檠愁度新凉夜青天素娥出餘輝獨堪借¶
逹曙&KR0133;徘徊莫逐秋河下¶
　　　映雪圖¶
簷雪不能掃留映寒牎白書字細如蝇坐㸔還歴歴¶
華燈照歌帳誰似南隣客¶
　　　顧榮廟¶
　　　　晉侍中顧彦先祠廢縣令周君復之賦此¶
軍司呉國秀機神夙超朗弱&KR0227;遊洛師巳蒙南金賞¶
﨑嶇諸王幕沉&KR0698;務遵飬中罹廣陵艱計服匪誠枉¶
風雲一揮扇義旅臻同響事成耻言勳飄然理歸鞅¶
<pb:KR4e0029_SBCK_004-3b>¶
晉社始東遷群賢悉收奨道謁真感㑹矯翼丹霄上¶
徳聞一代稱跡泯千齡徃時屯乏良佐英謨益堪想¶
墳祠托荒郊蕭然並榛莾蕘童侵雨隧滛巫闖塵幌¶
大夫過停轅式瞻爲含愴衣冠復故貌筵几陳新享¶
寡劣沗郷人因&KR0084;表遐仰¶
　　　秋懷十首¶
少時志氣壮不識秋氣悲呼儔射鳴鴈深騖東山陂¶
中年漸多懷惻惻當此時登髙望原陸不見車馬馳¶
思我平生&KR0794;高墳欝纍纍卋人非羡門誰能久華滋¶
惟有盈觴酒可以持自怡¶
<pb:KR4e0029_SBCK_004-4a>¶
　　　又¶
明月出逺林流輝鍳&KR0451;幃促促草下䖝催我索故衣¶
起嘆秋夜長欲取鳴琴揮掩抑不成㺯中心復乖違¶
有懷難自宣勿謂知音稀¶
　　　又¶
搴荷荷已老采蘭蘭亦摧無由翫芳物暢望江之隈¶
木落山更空猿聲有餘哀所思去我逺佳期邈悠哉¶
&KR0013;垢尚可澣沬漆猶難開我愁亦可念當秋欝難裁¶
棄置勿嘆息多愁損顔衰¶
　　　又¶
<pb:KR4e0029_SBCK_004-4b>¶
志士憂歲晚覊人感秋早騷騷髩&KR0093;垂索索枯葉槁¶
誰言衆芳歇時菊正鮮好日暮飡其英&KR0147;開我懷抱¶
貧賤難久居欲去恐違道時命恐未通徜徉以終老¶
　　　又¶
秋風夜颼颼秋色日瀟洒&KR0026;人亦心驚况乃居愁者¶
塊䖏厭空宇命駕&KR0147;適野征鴻莫相呼牛羊亦同下¶
我居乆離群憂&KR0109;向誰寫¶
　　　又¶
凉風動幽幔髙堂夜空虗明燈無與語&KR0147;讀古人書¶
古人亦何人使我不得如棄卷輙還卧終宵自欷&KR1187;¶
<pb:KR4e0029_SBCK_004-5a>¶
　　　又¶
鳴䖝入我戸落葉覆我井何無四方志戀此一室靜¶
問途欲晨征畏踐霜露冷濁醪幸方熟夕飲燭可炳¶
勿憂去日多但&KR0133;来日永不知苦驅馳孰若長酩酊¶
　　　又¶
弱齡弄篇翰出門結群賢俛仰幾何時巳有好新年¶
&KR0172;晤雖常逢憂患亦屢牽世故馳人老𩬊髩能久玄¶
沉思復何爲省我既徃愆問道行已飲中途&KR0154;歸旋¶
　　　又¶
朝遊荒岡陲莫行空潭側我非楚大夫何有憔悴色¶
<pb:KR4e0029_SBCK_004-5b>¶
良辰思逺騁周道廣且直我馬力不前回駕仰&KR0367;息¶
踟蹰阻脩竹日夕睇西北苟安非予志所懼時未識¶
　　　又¶
弭棹望江涘日落青楓林驚波駛且廣蕩𣻌浮雲隂¶
靡靡皐蘭衰嗈嗈渚鴻吟顧此凛節謝憂来忽傷心¶
宋子悲已多潘生歎彌深自古有此愁誰云獨吾今¶
　　　澹室爲呉君賦¶
素士脫紈綺澹然怡道心窮廬車馬絶寒鳥下庭隂¶
酒外寡真趣琴中多古音閉門三日卧風雪滿城深¶
　　　空明道人詩¶
<pb:KR4e0029_SBCK_004-6a>¶
我聞赤城東仙嶠名委羽煙霞閑深洞絶壁飛玉䑕¶
空明中有天日月照瓊宇昔人錬丹成自駕黄鶴舉¶
陳翁夙慕道棲此求真侣玄文夜長披靈藥朝每茹¶
石室人不来閑眠青蘿雨于今定非𣦸飛遊去何許¶
海上幾秋風誰傳令威語¶
　　　九日無酒歩至西汀閑眺¶
髙天無游氛秋氣自激肅離居時節變霜降未授服¶
蕭條野田間晨歩&KR0147;逺矚悠悠寒川駛靡靡晴巒矗¶
菊叢有清香木葉無故緑親朋去我逺登髙且連躅¶
孤懐誰知音惆悵臨水曲名酒不可㝷歸来掩茅屋¶
<pb:KR4e0029_SBCK_004-6b>¶
　　　題&KR0828;雲林所𦘕義興山水圗¶
嘗啜陽羡茗不遊陽羡山銅官結秀色都在畫圖間¶
樊川醉遊䖏水榭依沙樹雲入縣城来溪流太湖去¶
我愛露林生髙&KR0084;無俗情石庭梅欲發須放酒船行¶
　　　錢孝子廬墓錢呉越忠孝王之後也¶
颯颯黄竹嶺蕭蕭白楊村行人亦悲哀何况父毋恩¶
不忍返華屋結廬傍孤墳啼猿應哭聲日暮空山昏¶
無隣與誰語獨𪧐傷精神仰聞松栢吟俛見狐兎奔¶
淚洒墓前草當春死芳根至性有如斯不愧忠孝門¶
　　　送獨山人歸呉興兼簡菁山靜者¶
<pb:KR4e0029_SBCK_004-7a>¶
南浦無碧草征鴻晨稍飛何當杪秋節臨水送將歸¶
既来不能淹君心應好違惻惻&KR0209;始判遥遥㠶已微¶
天髙桂樹落人在山中稀還㝷同&KR0129;者更製薜蘿衣¶
　　　㓜文約余與止仲同𪧐士明鶴瓢山房爲試¶
　　　茶之㑹余既入郭而㓜文已歸山中士明亦¶
　　　徃海上止仲復以事不赴士明姪元&KR0113;留余¶
　　　夜話因賦是詩以書耿耿¶
道人出未歸髙士来復去試茗失幽期寒齋成獨住¶
氷生洗藥池風動懸瓢樹頼有何&KR0391;賢玄談到天曙¶
　　　晚憇靈鷲院池上¶
<pb:KR4e0029_SBCK_004-7b>¶
微雨過祗𣗳寺齋凉已多臨流一就盥揺動滿池荷¶
風後扇力輕煙中爐氣和慙非許元度吟卧毎来過¶
　　　贈談&KR0017;谷數&KR0937;師金松隱¶
我聞&KR0294;谷子乃是古仙真避世青谿中不汚戰國塵¶
著書十三章當年授儀秦二子不善用竟皆殺其身¶
&KR0937;師得異傳相去逾千春不爲從衡&KR0003;談數妙入神¶
徃年客南都蓬門集朱輪下簾論玄理驚動金陵人¶
歸来隱虞山繞廬𣗳松筠誰言目無覩内照靈光新¶
緬思大化根生此下圡民起㓕千萬途孰能究其因¶
或愚騁結駟或賢&KR0013;懸鶉命也可柰何天道誰踈親¶
<pb:KR4e0029_SBCK_004-8a>¶
世事眯守常毋使徒紛綸¶
　　　贈惠山醫僧東山¶
九峰聚錫麓一水回梁溪之子脩事業長年此幽棲¶
曲彈白雪妙詩吟碧雲低况有醫龍方丹成重刀圭¶
採藥夜歸院蘿月照澗西扁舟欲相訪愁作武陵迷¶
　　　媯蜼太史自海上入郭因得追游以叙舊好¶
　　　今日風雨偶&KR0692;晤言樓居早寒懷人猶甚想¶
　　　孤寓僧林同此岑&KR1254;也賦是以&KR0009;瞻戀之意¶
良人曠清晤窮年秉𩀌憂倐来自海壖諧我心所求¶
不殊雲中鴈和鳴得其儔宴閣既連席行塘復同舟¶
<pb:KR4e0029_SBCK_004-8b>¶
坐聆金玉篇鄙拙何以酬風雨戒兹旦居然阻從遊¶
祗園念孤寓微瘵苦未&KR2716;落葉驚早寒誰當慰淹留¶
朋来不我舘願已良有由徒兹睇停雲夕𠋣城南樓¶
在逺分難親居近彌使愁信彼詩中言一日如三秋¶
　　　送徐七山人徃蜀山書舍¶
結客&KR0573;狂志傾身通俠交東將&KR0026;渤澥西欲踰凾崤¶
奔蹄脫驚轡堕翮連飛鑣酒具載車出兵法篝燈鈔¶
從軍顛&KR0108;立學儒耻譏嘲寜期憂事集頓使芳年抛¶
塵衣暁城陌雪㡌寒江郊客堂感蟋蟀婦室悲蠨蛸¶
自咲失水鮒空慚得雲蛟𫉬君乃瑚璉顧我猶斗筲¶
<pb:KR4e0029_SBCK_004-9a>¶
髙懷矯衰薄雅音變哇咬談詩辨六義讀易窮諸爻¶
情親豈殊意氣合真同胞因依像輪輻暢和諧塤匏¶
妓席夜留宴僧扉晝携&KR0251;循花縦歩屧暎桞持鳴鞘¶
塘行月灔灔林卧風梢梢要渺送謳唱瀾翻雜詼啁¶
七滑炊野飯盤香薦山肴遭時雖齟齬䖏俗不混淆¶
&KR0494;游旣相挈兹𩀌竟誰教浮湖理去榜祖道移中庖¶
遐方未罷戍近日猶&KR0013;抄鹿驚互奔併乕闘仍咆哮¶
荒&KR0469;少砧杵逺壘多笳鐃問徃何土里荅云此巖嶅¶
人安地有阻歲稔田無墝牛羊可放牧鵝鴨供燖炮¶
湍長磯磑激石古窪撙&KR0638;樵斤聽伐木獵火㸔除茒¶
<pb:KR4e0029_SBCK_004-9b>¶
雨紅爛秋實露紫舒夏苞溪晴鴈拍拍村曙鷄膠膠¶
書聲𨼆篁竹櫂響穿蒲茭&KR0147;將耦沮溺誰敢儕夷巢¶
末事誠𤨏𤨏大言匪嘐嘐世險路生穽名浮浪吹泡¶
耰鉏擬共把干戚行俱包社餔飲烹狗臈祀&KR0084;迎猫¶
慎勿厭𡨜寞長當謝紛嘵¶
　　　㑹𪧐城西客樓送王太吏¶
君来&KR0172;不足君去憂何&KR0205;共聽楓橋鍾留連恐将曙¶
蛩鳴故𫟍草鳥起髙城𣗳明日獨登樓歸㠶渺何䖏¶
　　　題林居圗兼簡盧公武¶
竹梧翳苔石知是幽人居林間鳥鳴後亭空賔散餘¶
<pb:KR4e0029_SBCK_004-10a>¶
聞有盧鴻愛長年留著書¶
　　　出郊抵東屯五首¶
故郷一區田自我先人遺頼此容我&KR0180;不畊坐待炊¶
霜露&KR0013;寒野属當歛穫時言来徴薄入稅駕𪧐東陂¶
今年雖未豊亦足療我飢萬鍾知難&KR0091;保此復何辭¶
　　　又¶
喌喌鷄登塲秋稼稍狼藉踈榆䕃門巷景暗煙火夕¶
田家雖作苦於卋寡憂戚况當收穫景斗酒復可適¶
所以沮溺徒躬畊不辭𠟵¶
　　　又¶
<pb:KR4e0029_SBCK_004-10b>¶
我本東皋氓偶来徃州城兹来卧農舎頓愜田野情¶
如魚反故淵悠然樂其生臨去謝主媪重来自藜&KR0325;¶
我非催租吏叩門勿相驚¶
　　　又¶
朝服久巳觧儼然山澤臞欲狎林野人相&KR0172;混賢愚¶
朝来此水濵髙&KR0084;歩踟蹰忽逢一田父舎畊拜路隅¶
疑我是長官恠我體貌殊我巳忘所有彼我未忘歟¶
不能使爭席心愧禦冦徒¶
　　　又¶
坐久體不適卷書出柴関臨流偶西望正見秦餘山¶
<pb:KR4e0029_SBCK_004-11a>¶
野净寒木踈川長瞑禽還此中忽有得怡然散&KR0109;顔¶
遂同樵牧歸&KR0084;𥬇落日間¶
　　　鳴山書舎圗爲黄君伯淵賦¶
伯鸞鬻舂地井&KR0875;有遺跡之子學幽樓託踪在林石¶
清風竹林暁片月蘿逕夕遥想一齋空圗書滿床積¶
　　　詠三良¶
殉塟古所禁秦國固戎風穆公臨棄朝要此三臣從¶
三臣百夫良不與親䁥同一旦使俱斃無人國將空¶
&KR0162;生豈不難忠義感素𠂻長恐先朝露無由奉君終¶
遺命凛在耳焉能惜微躬但懼孠主孤誰當共成功¶
<pb:KR4e0029_SBCK_004-11b>¶
髙墳荆&KR0068;間玄雲閑幽宫壮&KR0334;同此歸𡨕𡨕路可通¶
國人痛莫贖洒淚呼彼穹傷㢤黄鳥詩流哀竟無窮¶
　　　詠荆軻¶
刼盟非義舉曹沬已可羞燕丹一何愚區區祖遺謀¶
千金飬荆卿誓將報強讎奉圖使入関心知絶回輈¶
賔客盡白衣相送易水頭酒酣涕難落筑聲和悲謳¶
猛氣激蒼旻長虹爲西流行行造秦庭陛㦸衞甚周¶
臨機失始啚利鋒竟虗投豪主一按劒社稷倐已丘¶
先王禮樂生破齊震諸侯苟能得此賢伯業猶可修¶
胡爲任輕易自趣亡㓕憂徒令後世人歎惋餘千㶬¶
<pb:KR4e0029_SBCK_004-12a>¶
　　　魏使君見示吕忠肅公舊贈詩因賦¶
公昔隱江夏岩棲避兵革逺挹戴𠦑鸞清風洒泉石¶
有時&KR0084;梁甫慷慨人未識左丞中朝彦仗節任方伯¶
北還駐嚴程造廬問籌䇿知非山澤儒期是廊庙客¶
磯石繫官舫猿呌月初夕秉燭題贈詩蒲圻掩孤驛¶
欣欣得賢喜耿耿憂國戚短章&KR0009;深情相投重珪璧¶
邇來復幾年淪落已陳迹公起佐興運身名正輝赫¶
待誦肅丹闈專城森𦘕㦸緬懐舊知巳永嘆泉壌隔¶
難縣延陵劍空聽山陽&KR0327;遺篇篋中藏毎誦如再覿¶
真能重友道未昜薄俗易一言不忍忘况乃膺寵錫¶
<pb:KR4e0029_SBCK_004-12b>¶
小大固可知令人義肝激¶
　　　題秋林髙士啚¶
二仲有玄賞相携在中林遐景延逈歩微言諧素襟¶
天秋谷響哀日&KR0578;川光隂風駛多委葉山空少歸禽¶
威遲臨長岡迢逓指逺岑諒非覊離客詎用愁登臨¶
　　　春草軒雨中懷王太史¶
西軒罷琴坐凉思欺白苧颯颯樹聲䌓秋風滿池雨¶
蓮衰少暗馥禽静多幽語對此闕良儔當&KR0794;反傷緒¶
　　　始遷西齋¶
乍縣南樓榻始布西齋筵西齋非吾廬幽净亦可怜¶
<pb:KR4e0029_SBCK_004-13a>¶
風牗竹裊裊露庭菊鮮鮮啚史左右陳永日坐一氊¶
婉娈數童子哦誦當我前爲爾竟𡨜𡨜低囘欲窮年¶
讀書將何爲乃與始志愆進無適時材退乏負郭田¶
我生非瓠𤓰謀食有道焉苟得随群趋顧此不稍賢¶
飲餘鮮衣卧毋嘲腹便便¶
　　　次徐山人與倪雲林贈荅詩韻¶
昔遊紫藤塢空山鶴鳴秋相望隱人居興闌竟回舟¶
邇来𫉬晤賞玄談𠟵風流毎欲開南軒招我共偃休¶
天寒鴻鴈鳴芰荷落長洲豈無一釣舡訪子溪水頭¶
終慚文墨牽只尺成阻&KR0113;聽雨掩閣卧觀泉上岩遊¶
<pb:KR4e0029_SBCK_004-13b>¶
朝覧贈荅篇詞藻跨兩&KR0278;我本丘壑人猿鶴肯見留¶
擬結&KR0010;宴期壷觴展綢繆况聆西澗濵禪宫閟清幽¶
夜看太湖月遲我同登樓¶
　　　因病不飲¶
我昔所無求但愁酒盃空引滿先四座醉豪壓春風¶
年来病稍侵積憂復相攻舉觴不能吞若有物梗胷¶
嵗宴風雨多擁爐坐牎中酒徒散去盡&KR0172;呼與誰同¶
三盃即頽然憔顔映燈紅後老當柰何即今已如翁¶
斯味禹所𢙣攝生𥬇無功從此便可止賦詩繼陶公¶
　　　三鳥¶
<pb:KR4e0029_SBCK_004-14a>¶
三鳥生異林相逢偶同飛各矜好毛羽吟弄朝陽輝¶
驚風動地至群飛各乖違一翔入雲天一落䧟虞機¶
一止野田間蓬蒿欝相依啄啄有餘粟&KR0010;宴諒不飢¶
猶懼雪霜侵啁啾獨鳴悲我行見此鳥相對𤼵歎&KR1187;¶
當知皇天仁偏恤爾陋微視䧟宜省畏瞻髙勿貪希¶
田間適本性舍此欲何歸¶
　　　題陳生𦘕¶
前村夕陽明後嶺秋嵐積葉落露山村潮来沒江石¶
遥遥射鴈子𢡖𢡖聽猿客何事下征㠶西陵渡頭驛¶
　　　青丘道中¶
<pb:KR4e0029_SBCK_004-14b>¶
霖雨江暴溢奔流絶津涯茫茫野田白何由見春華¶
居人久已亡流苹滿其家昔我過此圡極目桑與麻¶
故道不可㝷舟行但兼葭嵗凶豈宜客四顧空長嗟¶
　　　送李用和提舉¶
髯君孤直士與卋頗異儔不交金張家而獨與我遊¶
我居在君里衡門閉深幽十年誦詩書進取拙自謀¶
名藩多英豪光彩溢道周朝逢將軍車暮避刺史騶¶
皆云意氣盛官高富春秋良辰競爲樂廣席羅珍羞¶
君獨日暮歸貧乃與我侔雪畦寒&KR0188;茁氷盎春蛆浮¶
髙堂可燃燭談味相&KR0435;酬中間阻清&KR0172;離别良有田¶
<pb:KR4e0029_SBCK_004-15a>¶
我㝷江干宅君赴海上州老馬從瘦童人皆識賢侯¶
今年見歸旌一𥬇忘積憂那知逺方賈復此待撫柔¶
鷄鳴城東門不得送去舟&KR0275;風常晝驚洪濤極天流¶
雖能征重貨可失咨嘉猷君子且在傍&KR0133;言毋久留¶
　　　贈銅䑓李壮士¶
我祖昔都鄴神武爲世雄至今銅䑓下子弟習其風¶
問君家何方紫陌遥相通雖云此相遇情與郷里同¶
君有力振乕勇氣聞山東匹馬輕俠遊刀環綴纓紅¶
正當兵塵起思立方寸功不從董徤兒欲縳蕭老公¶
凌厲越宋土逶迤出齊中時人不相顧棄之若秋蓬¶
<pb:KR4e0029_SBCK_004-15b>¶
我豈白面&KR0048;少年亦困窮起爲壮士&KR0084;迅商薄髙穹¶
初飲五斗盡再飲一石空與君豈樂祻西方見妖紅¶
莫謂着鞭晚艱難殊未終¶
　　　題春江送別啚送王使君¶
&KR0084;徹小秦王愁深第幾觴飛花蕩春影江水不勝長¶
日暮東夙急𩀌㠶且緩張¶
　　　蘭室爲𡊮首&KR0048;賦¶
湘皐春水深澧浦秋風早如何庭户間芳㽔獨妍好¶
不有君子心憔悴同芳草¶
　　　我悲¶
<pb:KR4e0029_SBCK_004-16a>¶
我愁何從來秋至忽見之欲言竟難名泯然&KR0147;自知¶
汲汲豈畏長棲棲詎嗟卑既非貧士嘆寕是遷客悲¶
謂在念歸曰故郷未曽離謂當送別處親愛元無暌¶
初將比蔓草夕露不可萎又將比煙霧秋風未䏻披¶
藹然心目間来速去苦遲借問有此愁于今幾何時¶
昔宅西澗濵尚若山水竒兹還東園中重歎草木衰¶
閑居誰我顧惟有愁相随卋人多自歡遊宴方未疲¶
而我獨懐此徘徊自何爲¶
　　　賦得法華雨送惠上人歸江上¶
慈雲起靈山虗空寳花雨遥&KR0025;天女手零亂飄春曙¶
<pb:KR4e0029_SBCK_004-16b>¶
香滋凈沼蓮影拂祗園樹髙僧結習銷衣上留不住¶
唯随一葦風飛渡江南去¶
　　　秋風¶
秋風屋外来落葉紛我傍不出門幾日我樹如此黄¶
但&KR0116;成&KR0180;性焉知逝頺&KR0653;朝飡止一盂夕卧惟一床¶
仲尼欲行道轍迹環四方而我何爲者不與世相忘¶
　　　秋雨¶
秋雨亂我竹堂上中夜驚昏昏起復卧筞筞止且鳴¶
未分醉梦状寜辨竹雨聲初欣自張樂終懼如聞兵¶
既覺兩皆非古檠耿自明悟彼事亦然胡爲勞我生¶
<pb:KR4e0029_SBCK_004-17a>¶
　　　題曺氏春江雲舍¶
遥波靄微雲禽寒少相語君家在空闊欲徃迷洲渚¶
紛紛樹離霧稍稍花消雨日暮坐相思江東𣺌何許¶
　　　燕客次蔡參軍韻¶
林旦未昇旭岩深稍祛霏夙興逹仙&KR0892;在公遑告腓¶
良儔信可懷彌月矌容微偶兹觧華轡沽酒酬芳巵¶
鈴騶儼衞齋妓樂出房帷放吏命决漏留賔教闔扉¶
談𥬇竹下塵賭墅花間棋歡磬展𪧐好言長蠲積思¶
佳辰子所惜髙誼子攸希時難賸暌阻能此嗟爲誰¶
&KR0133;各保大和長年樂施施飛佩倘可接東方&KR0049;安期¶
<pb:KR4e0029_SBCK_004-17b>¶
　　　退思齋爲蔡𠫵軍賦¶
鷄鳴起趨府事至紛善惑應兹苟弗推在理寜免&KR1135;¶
歸来坐深念恒恐有慚徳缺政何以禆厚責何以塞¶
豈徒省厥躬庶用匡爾國昔聞獨樂叟中夜忘&KR0230;息¶
&KR0133;君守勿渝明明此遺則¶
　　　遊師子林次&KR0828;雲林韵¶
吟䇿頻入院道人知我閑㝷幽到深䖏鳥語竹班班¶
林下不逢客城中俄見山床敷有餘地鍾動莫催還¶
　　　尹明府所藏徐熈嘉&KR0188;啚¶
少賤習圃事種&KR0188;毎盈疇深根閟玄冬老葉凌素秋¶
<pb:KR4e0029_SBCK_004-18a>¶
採擷風露餘山庖足嘉羞故園經亂後蔓草日已稠¶
野水流畦間䖝聲暮啁啾披啚似見之惻愴起我愁¶
食肉豈無人斯世誰與謀君多恤民意毋忽&KR0010;饉憂¶
　　　来鴻軒¶
髙鴻本𡨕飛不堕虞羅裏朝度雲中関夕遊瀟湘水¶
驚風吹行斷儔侣忽萬里哀鳴將何依荒澤難獨止¶
集君華池側梁稲豊自羙響度風翛翛影沉波瀰瀰¶
充庖知不忍善惠念終始&KR0133;君儀天朝&KR0113;翰共騫起¶
　　　蘿徑¶
幽溪入蘿蔦幾曲到岩扉夏鳥■啼䖏隂隂花墜稀¶
<pb:KR4e0029_SBCK_004-18b>¶
知當煙瞑後從此荷樵歸¶
　　　茶軒¶
摘芳試新泉手滌林下噐一榻鬂&KR0093;傍輕煙散遥吹¶
不用醒吟䰟幽人自無睡¶
　　　讀書¶
卋物寡所嗜雅情竹素間憑按理殘帙樂此終日閑¶
爰觀自周衰盛治不可還&KR0075;辨相誇傾大道成榛菅¶
巧詐足眩卋苟得不願患嬴秦任商君王制欲盡刪¶
厚賦山澤空亟戰原野殘流風自斯&KR1113;誅求困孤孱¶
是非千萬途欲辨亦已艱頼兹聖冊存足啓昏與頑¶
<pb:KR4e0029_SBCK_004-19a>¶
誰云古哲駕邈矣難仰攀於焉誦其言如造揖譲班¶
&KR0009;語向俗子幸勿叩我関何暇從爾談方對孔與顔¶
　　　過立公房¶
空院閉深竹幽花有孤妍春深鳥語寂風磬時冷然¶
非兹絶塵地何以&KR0009;高禪¶
　　　與諸公飲緑茗園¶
金塘環勝墅緹&KR0016;㑹芳時雀乳依桐葉魚翻&KR0482;芰絲¶
詩流洛下咏歌𧰟郢中詞一念交&KR0172;厚觴至詎能辭¶
　　　孤鶴篇¶
凉風吹廣澤日暮多浮埃中有失侶鶴孤鳴逈且哀¶
<pb:KR4e0029_SBCK_004-19b>¶
&KR0113;翮既摧殘一飛四徘徊矯首望靈嶠雲露何遼哉¶
渚田有遺粟欲下群鴻猜豈不懐苦飢懼彼羅網災¶
翩翩浮丘伯朝從東海来相呼與之歸謂是仙𩦸材¶
䕃之長林下濯之清澗隈圎吭𤼵高唳華月中宵開¶
誓&KR0025;臨玄景永戯崑丘䑓¶
　　　雜詩¶
結髪好逺遊出門覧山川誰云帝関逺有路不在天¶
我車大且遅日暮牛領穿忽逢悲歌士論心涕潸然¶
今日不得志明日非少年¶
　　　白水冐我田¶
<pb:KR4e0029_SBCK_004-20a>¶
白水冐我田風雨無休時午鳩屋上鳴貧家起何■¶
溝壑知不免順受胡可辭有酒我自斟有粟妻自炊¶
且盡今日&KR0172;勿顧明日非商歌出金石愧無聖人師¶
　　　送韓司馬¶
淮隂將家子讀書&KR0018;竒氣十年役一箠身從李都尉¶
此行把旌麾無愧國士知邉風吹白草正是馬驕時¶
鳴笳引前部落日城西路上客贈呉鈎征人唱都護¶
近役非臨洮君行莫辭勞欲問封侯日秋来太白髙¶
　　　醉贈王郷¶
持身無可許閭里任浮沉不奉諸矦檄曽辭公子金¶
<pb:KR4e0029_SBCK_004-20b>¶
斗酒豈辭醉感君知我深誰無旦暮急相周惟李心¶
　　　送賈二文學¶
窮年自多感况復送良儔落日河上別慷慨𤼵秦謳¶
風塵阻関山撫劍不得遊&KR0133;逐髙飛翼相與出九州¶
嗟彼行路子棲棲何所求¶
　　　送海昌守李使君迁海虞¶
兩爲海上州州民定何如彼遮使君馬此迎使君車¶
但令人買牛不足客饋魚我知使君賢讀律又讀書¶
　　　端居懐兩王孝㢘¶
寡劣時所棄獨卧無與親蕭然閉齋閣左右啚史陳¶
<pb:KR4e0029_SBCK_004-21a>¶
風雨摧衆芳令人怨徂春豈無尊中酒坐念兩故人¶
日從賢豪遊雜遝車馬塵焉知離居客積&KR0573;難自伸¶
　　　送𦬊上人東歸¶
浮雲與飛鳥相聚安可常偶来雲岩寺幾日共徜徉¶
我去師亦歸澗房欲荒&KR0765;池卧孤塔影庭棲𩀱桂香¶
重過應未期悵然山水長¶
　　　大水¶
吾郷水爲國自惜称漏天今年&KR0057;苦霖冐此上下田¶
老農愁相告無有二十年東江入門流比屋如敗船¶
夜卧床屢移晨炊釡常懸凉風吹蒲稗群鵞鳴我前¶
<pb:KR4e0029_SBCK_004-21b>¶
茫茫失川途出行竟囬邅斯民欲昏墊天意豈不憐¶
隂陽致乖沴孰能究其然&KR0010;飢尚勿憂黽勉當食鮮¶
　　　送黄主簿之歸安¶
我&KR0084;栁惲詩送子南汀發山城逢社雨緑樹啼鶯歇¶
留連孤艇遲怊悵𩀱壷竭髙士尚爲簿休慚府中謁¶
無事坐閑㕔彈琴看明月¶
　　　送王推官赴譙陽¶
久治亂所伏國家失其防初如決洪流拱手徧四方¶
頻年勞訏謨欲&KR0024;千百瘡子爲亰師客忌憤何慨慷¶
濯&KR0227;捧書凾平明献朝堂上言固大業下言振頽綱¶
<pb:KR4e0029_SBCK_004-22a>¶
且爲有萬死聖明察臣狂臣言倘𫉬施立能致時康¶
宸居豈遥逺只尺天中央鷄鳴列仙仗九門洞開張¶
謂宜即召見拜起隨班行上殿笏畫地論奏盡敷詳¶
如何竟報聞不得瞻清光一官非所&KR0133;欲令赴蠻荒¶
徘徊出都門風雨温曉装行行過呉洲木葉秋始黄¶
逢予觧鞍飲激烈椎酒&KR0451;平生憂時心辛苦不自忘¶
頗聞到官所此去路尚長紅日出霧遲孤城海茫茫¶
遺民佀猿鹿山谷多驚藏䌓英艶躑躅𤨏實推㯽榔¶
瘴癘况時作投老恐子傷何不且少留共騖豪華郷¶
子𥬇不我顧翩然决南翔明朝指鯨波高㠶若雲&KR0045;¶
<pb:KR4e0029_SBCK_004-22b>¶
去矣各異國有意徒相望¶
