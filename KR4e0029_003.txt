# -*- mode: mandoku-view; -*-
#+TITLE: 高太史大全集
#+DATE: 2015-09-11 16:33:58.819234
#+PROPERTY: ID KR4e0029
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0566-003髙太史大全集-卷第三.
<pb:KR4e0029_SBCK_003-1a>¶
髙太史大全集卷之三¶
　　　　　　　　　　　呉郡髙啓季迪著¶
　　　　　　　　　　　南州徐庸用理編¶
　　五言古詩¶
　　　擬古十二首¶
　　　其一¶
繤繤墻下李芃芃陂中麦浩浩望逺塗悠悠思行客¶
客行歲巳盈紆欝傷我情始知失群鴻不若求友鸎¶
豋山知天高臨流識川阻不遣懐同心那知别離苦¶
别離不可久寂寞不可守自傷紅顔子相思成皓首¶
<pb:KR4e0029_SBCK_003-1b>¶
朝日如不晚行人㑹當返¶
　　　其二¶
嵯峨雲間樓俯視層城隂綺戸相洞開清飈拂羅襟¶
上有離㞐婦哀歌撫弦琴不知中怨誰掩仰一何深¶
𥘉爲郢中唱再奏邯鄲吟不惜努力歌寫作絶代音¶
風吹落君耳萬里知愁心曲盡思寂寥青天日西沉¶
安得化彩鳯飛去巫山岑¶
　　　其三¶
出郭見丘墓纍纍滿山阿四海能幾人逝者何其多¶
封樹日蕭條狐狸走蓬科英靈無人弔牧児暮来歌¶
<pb:KR4e0029_SBCK_003-2a>¶
浮華一卋中倐若飛鳥過生時不肯飲死沒将如何¶
　　　其四¶
離離白雲翔悠悠清川逝天地如傳郵閱人以爲世¶
良時難再得游樂咸陽中咸陽名都㑹衣冠集王公¶
南山對魏闕嘉樹何籠葱九衢十二城逶迤逈相通¶
衞霍開上第車馬争春風娛意勿自惜當至百年終¶
　　　其五¶
東井不可飲威弧孰能張虗名竟何用千古同悲傷¶
與君𥘉結歡金石比中膓恩情忽乖分相望阻川梁¶
閨門尚難越况彼道路長不如雲中鴈逥飛自随陽¶
<pb:KR4e0029_SBCK_003-2b>¶
　　　其六¶
促織何嘖嘖空庭寒露白蘭蕙辝故芳髙梧銷華澤¶
閨中覧物變感歎當此夕引領望逺人天河西南隔¶
舟行詎離水鈄運恒依石君雖有棄捐妾心誓無易¶
　　　其七¶
置酒北堂上歡言宴佳賔佳賔復爲誰相過盡朱輪¶
中庖炙肥牛登爼悉異珍左右燕趙姝羅綺驕上春¶
清謳雜哀吹響激迴髙旻主勸客復酬中抱各以伸¶
盛年昜傾謝爲樂碩及辰請㸔舊同遊半作泉下人¶
無爲苦刺促長憂賤與貧¶
<pb:KR4e0029_SBCK_003-3a>¶
　　　其八¶
羙人一相見遺我白玉環上有雙雕龍遊戲在雲間¶
持此感深意佩結無時閒玉以比貞㓗環以明不絶¶
雲龍永相從誰能使離别¶
　　　其九¶
秋至衆芳歇芙蓉獨鮮妍朱華照緑水日暮凉風前¶
采折難逺贈相㸔自嬋姢孤艶豈足賞後凋良可憐¶
　　　其十¶
明星爛東方北斗亦已旋獨宿悲夜徂空床藉蘭荃¶
鷄鳴整環珮思奉君子筵君子行未歸新粧爲誰妍¶
<pb:KR4e0029_SBCK_003-3b>¶
意踈覺去遥只尺越與燕含情乏&KR0686;管何以寫中悁¶
君如綆上瓶妾若井底泉不垂汲引惠澄瑩徒終年¶
　　　其十一¶
人生一漚水所欲乃無涯志意若未畢容華忽然衰¶
天地有終壞誰能待其期聊爲一日歡勿作千載悲¶
神仙俱好飲得醉復何疑¶
　　　其十二¶
黄鳥鳴春陽流芳滿西園攀條日已暮悵惋不能言¶
禦寒必重裘渉道湏雙轅離居非君子何以解憂煩¶
煩憂日已積佳期日已失思君如蓬莱可望不可即¶
<pb:KR4e0029_SBCK_003-4a>¶
區區儻見察憔悴甘自畢¶
　　寓感二十首¶
　　　其一¶
天旋海水運日月馳奔輝不知此徃來伊誰斡其機¶
諒由任元氣推遷不能違人生䖏宇内行止無定依¶
唯當乗大化逍遥随所歸¶
　　　其二¶
鷄鳴一警旦陽烏已東升群動紛自起各欲赴其生¶
飢蠖土中出棲禽林外驚蒼蝇一何微翾薨亦飛鳴¶
人生信多故安得免營營¶
<pb:KR4e0029_SBCK_003-4b>¶
　　　其三¶
盛衰迭乗運天道果誰親自古爭中原白骨遍荆榛¶
乾坤動殺機流禍及蒸民生聚亦已艱一朝忽胥論¶
陽和既代序嚴霜變肅晨大運有自然彼蒼非不仁¶
咄咄堪嘆嗟滄𬈑亦沙塵¶
　　　其四¶
羙女生貧家光艶人未識逺聘入楚宫揚蛾欲傾國¶
朝遊瓊䑓上夕侍金輿側奉歡擬千齡秋風失顔色¶
䘖恩歸永巷貞意徒寂黙髙髙天上星堕作水底石¶
人事盡如斯推移歎何極¶
<pb:KR4e0029_SBCK_003-5a>¶
　　　其五¶
樷蘭生路隅馥馥有竒香路隅多行人采掇成摧傷¶
深林雖幽獨秋至靄餘芳托根在得所君子踏其常¶
　　　其六¶
蚩蚩此群氓幾人出其儔誰云抱智慮乃足資勞憂¶
晨秣思逺聘宵披務窮捜懐古復慨今百念紛相投¶
膠擾得䘮間若與方寸仇安知廣成子冥卧昆侖丘¶
無營亦無想八表獨神遊¶
　　　其七¶
大道本夷直末路生險巇盃酒出肺肝湏臾起相疑¶
<pb:KR4e0029_SBCK_003-5b>¶
田蚡排竇英趙髙誣李斯傾擠不少假權寵實菑基¶
鑿井當得泉種桑㑹成絲禍福皆自致天道信難欺¶
出亡無所舍千載使人悲¶
　　　其八¶
志士狥功業貪夫詫輕肥亦有逃群子矯矯與時違¶
彼此更共笑不知誰是非逹人體自然出處兩忘機¶
浮雲遊天表舒卷有餘輝¶
　　　其九¶
攬轡登大行遥望洛北州崤凾正西峙黃河復東流¶
百城無遺堵雲煙莾相繆朝作冠盖塲莫爲狐兎丘¶
<pb:KR4e0029_SBCK_003-6a>¶
昔人争此地干戈迭相讎當其得意時連陌擁鳴騶¶
百年奄忽盡魂魄空來游曷見采芝叟冥栖無所求¶
　　　其十¶
桃李初不語鳯凰豈長喧末俗矜辯議窮口禍之源¶
所以國武子殺身由盡言妙哉無爲謂黙黙道斯存¶
　　　其十一¶
人言異草木不若松栢壽欲於百年間辛苦啚不朽¶
形質天所卑名姓吾自取形名兩未立誰我竟何有¶
不能知吾先奚暇恤我後遺臭與流芳冥然付杯酒¶
　　　其十二¶
<pb:KR4e0029_SBCK_003-6b>¶
䄈褐乗蓽輅狐裘駕文車西門與北宫窮逹一何殊¶
彼逹矜巳智此窮愧身愚東郭發至言兩惑各以祛¶
厚薄有定命巧拙果誰歟歸卧掩蓬室道存何所吁¶
　　　其十三¶
駑馬放田野志本在豊草偶遇執䇿人驅上千里道¶
顧非乗黄姿豈足辱君早負重力不任哀鳴望穹吴¶
柰何相逢者猶羡覊絡好¶
　　　其十四¶
頺陽在川上玄蟬夕鳴悲嫋嫋風起波翻翻葉辞枝¶
矌望天宇内沉寥此何時朱火巳盈謝清商届其期¶
<pb:KR4e0029_SBCK_003-7a>¶
覧鏡忽自嗟緑鬂生素絲萬物有榮悴造化豈吾私¶
　　　其十五¶
躑躅逺遊子驅車上髙山髙山多隴坂悲哉路何難¶
其顛摩蒼穹欲上不可攀日暮牛力疲前征未能閑¶
雙輪忽中摧一堕深谷間引領望黄鵠失路何當還¶
　　　其十六¶
蜀琴有竒紋本是枯桐枝一彈舞鵉鶴再彈下靈祗¶
曽持薦皇帝雲中奏咸池棄置久不調流塵𬒳朱絲¶
終焉含妙響未始有成虧¶
　　　其十七¶
<pb:KR4e0029_SBCK_003-7b>¶
逹人貴全生外物等秋草顧此七尺軀即爲萬金寳¶
昧者營所嗜棄捐不待老豈無室中資它人是来保¶
何如鉺金液長令鬂顔好¶
　　　其十八¶
千秋取丞相一語悟君裏長孺多讜言白頭擯㞐東¶
人命有通塞主聽無違從失如魚去波得若雲遇龍¶
㑹合感冥相佳期諒難逢卞生朱聞道無事涕沾胸¶
　　　其十九¶
南山多浮雲北山有髙樹因風暫来依風囬復飛去¶
兄弟滿四海幾人此相遇握手交百歡分襟滋千慮¶
<pb:KR4e0029_SBCK_003-8a>¶
踪跡不可當無爲嗟去住¶
　　　其二十¶
鴻鵠横四海鷦鷯戀蓬榛長松凌風煙小草亦自春¶
各稟造化育逍遥適其真無将赫赫者下比棲棲人¶
　　詠隱逸十六首¶
　　　向長¶
子平謝累辟雅志在隱居家貧或有饋取足反其餘¶
讀易深自悟謂賤貴不如敕言嫁娶畢家事無関余¶
同好有禽生肆意相與娱茫茫五岳去孰得回其車¶
　　　周黨¶
<pb:KR4e0029_SBCK_003-8b>¶
世祖𥘉厭武開觀在東都使者遍岩藪旌帛召賢儒¶
伯况亦暫起綃頭詣尚書引見伏自陳始碩不敢渝¶
周興有耻食尭禪或羞汙士固有本志聖主焉能拘¶
范生乃見毁咄爾何其愚¶
　　　王覊¶
儒仲有清節始一應微命造化抗髙辞不肯臣萬乗¶
歸来自耕野蓬藋掩門逕翩翩故人子相過容服盛¶
一念児曹羞客去卧如病頼有賢婦言不失𥘉守正¶
嘉遯遂終身清輝兩相暎¶
　　　梁鴻¶
<pb:KR4e0029_SBCK_003-9a>¶
伯鸞古賢人乃在杵&KR0875;間夫婦共守志逃名入深山¶
凄凉五噫歌東出過帝関齊魯復荆呉長徃遂不還¶
爲傭豈無勞顧已少外患終葬烈士旁髙風邈誰攀¶
　　　法真¶
髙卿関西儒好學賤榮禄閉門不交世弟子相誦讀¶
太守者何人欲以吏見錄誓在南山南胡肯勞案牘¶
連徴終不就皦皦離垢俗郭子有頌詞玄徳久愈暴¶
　　　韓康¶
伯休始賣藥志将晦當時如何不二名乃爲女子知¶
玄纁強見聘使至焉得辭凌晨自先發不駕安車馳¶
<pb:KR4e0029_SBCK_003-9b>¶
亭長逺迎候未識徴君誰脩道奪其牛觧與不復疑¶
中途遂長遁踪跡竟莫追乃知超雲驥塵轡何由覊¶
　　　陳留老父¶
漢衰黨獄起朝柄在刑餘皇皇外黄令去官返郷閭¶
班草逢故人涕泣語路隅邦危徳無援忠良恐遭誅¶
有叟過其傍值杖爲踟蹰賸之歎且言何悲二大夫¶
鸞鳯不隱羽安能免罝罦欲問不肯顧飄然邁長途¶
賢哉此老翁嗟嗟乃誰歟¶
　　　龐公¶
南陽有龍鳯乗時各飛翻鴻鵠獨深棲不肯㞐籠樊¶
<pb:KR4e0029_SBCK_003-10a>¶
皤皤隴上耕逺辱刺史軒豈不念子孫遺安乃名言¶
采藥不復返亭亭空鹿門¶
　　　王績¶
無功始亦仕季代遘亂屯投劾乃徑歸不作嬰網鱗¶
結廬河渚北喜與瘖士隣相逢雖多言不若無語真¶
種黍養鳬雁逍遥度秋春乗牛過酒家留連或經旬¶
嗜飲豈沉湎醉郷可逃身北門與樂署暫屈誠此因¶
賢哉焦史妻相饋不厭勤酣歌自遺世稽阮其能倫¶
　　　朱桃椎¶
祭酒絶俗者曵索復𬒳裘自匿林莾間不入城都遊¶
<pb:KR4e0029_SBCK_003-10b>¶
織屩易米茗於人又何求偲偲髙長史延見禮甚脩¶
瞪視雖不言黙教意巳周欲使如曹參無事治一州¶
忽去返山谷避寢安可留¶
　　　武攸緒¶
孽后移寳鼎同姓咸析珪獨去謝親寵龍門事冝棲¶
澹泊如素嘗衣褐復茹藜賜噐不肯御床頭委塵泥¶
族人豈不華回首已粉虀苟榮禍必集逹識乃弗迷¶
蟬蛻衆濁中名與嵩髙齊¶
　　　盧鴻¶
顥然守泰一髙卧在幽壌開元始求治賢哲勞夣想¶
<pb:KR4e0029_SBCK_003-11a>¶
詔書起岩扄宸意勤挹仰入亰遽還山孰得縻以軮¶
天子遂其髙營室致安養爵禄不可加貪士應泚顙¶
　　　秦系¶
公緒避時亂不駕戎府車南安大松間卜築聊可㞐¶
穴石爲巨硯坐衍老氏書刺史致羊酒歲時造其廬¶
不拒亦不謝偃息毎自如懷道誠可稱工詩乃其餘¶
　　　陸亀蒙¶
魯望好任散心與太古期俗夫晨叩門不肯一見之¶
下田與江通終歳恒苦飢茠刺不告勞常師禹胼胝¶
酒酣發長歌猶有憤亂悲寜不念枯槁行哉豈期時¶
<pb:KR4e0029_SBCK_003-11b>¶
　　　漢濵老父¶
漢濵有老翁𥘉不語郷里天子雲梦遊盻望臨汚水¶
居人悉縱觀翁獨耕不巳郎官下道問荅言野人耳¶
借問世立君豈将使爲理柰何從遊俠勞人奉諸巳¶
尚忍令人觀吾實爲子耻怱如驚鴻騫孰能躡其軌¶
名姓且莫知超哉隱君子¶
　　　張志和¶
超超玄真子游浪煙水中敝舟以爲家来徃無定踪¶
自言䖏大虗四海長相從奴婢两夫婦耕織粗可供¶
天子不得見丹青繪其容漁歌復識聞山水邈其重¶
<pb:KR4e0029_SBCK_003-12a>¶
　　　漢濵老父¶
漢濵有老翁𥘉不語郷里天子雲梦遊盻望臨汚水¶
居人悉縱觀翁獨耕不巳郎官下道問荅言野人耳¶
借問世立君豈将使爲理柰何從遊俠勞人奉諸巳¶
尚忍令人觀吾實爲子耻怱如驚鴻騫孰能躡其軌¶
名姓且莫知超哉隱君子¶
　　　張志和¶
超超玄真子游浪煙水中敝舟以爲家来徃無定踪¶
自言䖏大虗四海長相從奴婢两夫婦耕織粗可供¶
天子不得見丹青繪其容漁歌復識聞山水邈其重¶
<pb:KR4e0029_SBCK_003-12b>¶
　　呉越紀遊十五首¶
　　　始發南門晚行道中¶
嵗暮寒亦行征人有常期辝我家郷樂適彼道路危¶
酒䦨別賔親驅車出郊岐我馬力未痡巳越山與陂¶
囬頭望髙城落日雲樹滋遭亂既少安謀生復多飢¶
途逢徃来人孰不爲此馳逺遊亦吾志去矣何勞悲¶
　　　渡浙江宿西興民家¶
掛㠶無天風到㟁日已夕捨舟理輕裝欲問古鎮驛¶
渢渢灘聲逥莾莾山氣積僕夫夜畏虎告我勿逺適¶
望林投人家炊黍旋𫾣石寒眠多虗警我體若畏席¶
<pb:KR4e0029_SBCK_003-13a>¶
誰云别家遥数日已在客今宵始驚歎東西大江隔¶
　　　早過蕭山歴白鶴柯亭諸郵¶
客起何失早村荒絶鷄鳴况時江雨晦不得見啓明¶
凌兢度髙関山空縣無城隔林聞人呼巳有先我行¶
側身避徑滑聚足防厓傾衣寒復多風&KR2247;&KR2247;逺水聲¶
千峰霧中過不識状與名嵐開見前郵始覺歴數程¶
越禽啼楓篁冷日傍午晴煙生沙墟寂葉落澗寺清¶
豋臨亦可恱但恨時非平¶
　　　次錢清謁劉寵廟¶
亭亭樹問祠落日小江口停舟拜孤像開幔蒼䑕走¶
<pb:KR4e0029_SBCK_003-13b>¶
憶公治邦時徳感山谷叟臨行謝其饋清風在兹久¶
我方東征急不得奠杯酒惆悵出烟扉殘村夜聞狗¶
　　　登蓬萊閣望雲門秦望諸山¶
旅思曠然釋置身蒼林杪群山爲誰來歴歴散清曉¶
竒姿脫霧雨奮首争欲矯氣通海煙長色帶州郭小¶
曲疑藏啼猿横恐截歸鳥流暉互蕩激下有湖壑繞¶
佳處未遍經一覧心頗了秦皇遺跡泯晉士流風杳¶
碩探金匱篇振𬒮翔塵表¶
　　　聞長鎗兵至出越城夜投龕山¶
列藩遏戎亂駐鉞實此州如何殺大将王師自相讎¶
<pb:KR4e0029_SBCK_003-14a>¶
我來亂始定城郭氣尚愁又聞有隣兵倉卒豈敢留¶
促還出西門天寒絶行輈古戍暗雨雪旌旗暮悠悠¶
野屋閉不守澤田棄誰収㞐人且奔逃游子安得休¶
逶迤蒼山去泱漭玄雲浮人乕争夜行風榛嘯岩幽¶
我徒戒相親一失未易求飢拾谷口栗寒燒澗中槱¶
神迷路多迂再宿逹海陬雖嘗豋頓勞幸免迫辱憂¶
聖尼畏於匡嗟我敢有尤但慙去越早不遂名山遊¶
　　　夜抵江上候船至曉始行¶
夜辝西陵舘霜谷猿呌歇津卒未具舟天險不可越¶
漁商雜候渡寒立沙上月蒼煙隱遥汀益覺潮漲濶¶
<pb:KR4e0029_SBCK_003-14b>¶
開橈散驚鳬海色曙𥘉發曨曨前山来稍稍後嶺沒¶
中流聞皷角隔㟁見城闕客路得竒觀臨風悶俱豁¶
　　　豋鳯凰山㝷故宫遺跡¶
兹山勢将飛宫殿壓其上江潮正東来朝夕似奔響¶
當時結構意欲敵汴都壮我来百年後紫氣愁不王¶
烏啼壁門空落葉滿隂障風悲度遺樂樹古羅嚴仗¶
行人悼降王故老怨奸相蒼天何悠悠未得問興䘮¶
世運今復衰凄&KR0765;一囬望¶
　　　宿湯氏江樓夜¶
舟師夜驚呼隔浦亂燈集潮聲若萬騎怒奪海門入¶
<pb:KR4e0029_SBCK_003-15a>¶
𥘉來聽猶逺忽過顧無及震摇髙山動噴&KR0904;明月濕¶
霜風助翻江蛟龍苦難蟄應知隂陽氣来徃此呼吸¶
登樓覺神壮憑險方逈立何處望靈旗煙中去波急¶
　　　過奉口戦塲¶
路迴荒山開如出古塞門驚沙四邊起寒日慘𣣔昏¶
上有飢鳶聲下有枯蓬根白骨横馬前貴賤寜復論¶
不知将軍誰此地昔戰奔我欲問路人前行盡空村¶
登髙望廢壘鬼結愁雲屯當時十萬師覆沒能幾存¶
應有獨老翁来此哭子孫年来未休兵強弱事併吞¶
功名竟誰成殺人遍乾坤愧無拯亂術佇立空傷魂¶
<pb:KR4e0029_SBCK_003-15b>¶
　　　泊徳清縣前望金鰲玉塵二峰¶
歸逺行不緩頗失眺山水獨怜兹峰秀欲去舟且檥¶
層巒迴長溪日落蒼霧起寒城動遥炊晚渡罷孤市¶
豈唯地景幽况乃民俗羙牛羊散樹下曖曖舊墟里¶
田腴収穫富縣静爭訟止畏途遇樂境我意方一喜¶
嘯歌逐漁翁暫宿浦煙裏篠踈風翛翛月偃波瀰瀰¶
旅顔在塵中逢人固多耻安得託此君長年息行李¶
　　　舟次敢山阻風累日登近㟁荒岡僧舍¶
髙岸鳴枯桒湖隂北風厲寒濤洶我前幾日不得濟¶
孤舟恐漂蕩石根暮牢繫憂來厭閑卧近寺聊獨詣¶
<pb:KR4e0029_SBCK_003-16a>¶
雀飢殘林空人倦危磴細年荒無㞐僧樹死石門閉¶
神傷却欲返微霰洒征𬒮窮冬已崢嶸故國尚迢逓¶
仰㸔浮雲馳東路阻歸計長歎復何言吾生信多滯¶
　　　過硤石¶
硤石頗竒壮長河出連山絶壁兩㟁開行舟過其間¶
髙處誰觧登隂藤裊難攀旁垂雨㾗古仰露天光慳¶
不知真宰意随地設險艱一夫據蜀閣二世憑秦関¶
頼此非要區爭奪得少閑徘徊佇望久日暮飛雲還¶
　　　謁雙廟¶
維昔天寳末君王寵奸虜䧺邊委強兵遺患同飬乕¶
<pb:KR4e0029_SBCK_003-16b>¶
叛聞遽西幸骨肉棄榛莾河北二十州義士誰禦侮¶
兩公起誓衆慟哭告玄祖横身遏其衝江淮保安土¶
孤城無全堞百戰霜月苦力窮援不来囓齒罵益怒¶
殘兵日飢疲秋風仆旗皷男児不生降一死寇今古¶
故郷有遺廟俗祭巫屢舞丹青網塵中爽氣猶可覩¶
嗟今属䘮亂戎馬正旁午臨危肯捐軀如公未多數¶
獨立爲悲傷斜陽下寒楚¶
　　　登海昌城樓望海¶
百川浩皆東元氣流不息混茫自太古於此見容德¶
積隂漲玄濤萬里失空色鴻鵠去不窮魚龍變莫測¶
<pb:KR4e0029_SBCK_003-17a>¶
朝登兹樓望動盪豁胸臆始知滄𬈑大外絡九州域¶
日出水底宫煙生島中國寛疑浸天爛怒欲吹地昃¶
常時烈風興海若不受職長堤此宵潰頻勞負薪塞¶
况今艱危際民若在墊溺有地不可㞐澒洞風塵黒¶
安得擊水遊圖南附鵬翼¶
　　　停君白玉巵¶
停君白玉巵聽我前致辭家本呉門市英風暮要離¶
少年貧無行郷里不相推喜過毛公舍懶下董子帷¶
偶從㟁頭侯跨鞍赴邊陲欲邀深入勲終然計無竒¶
歸來冠側注始學窺書詩稍通鄒魯生盡謝燕趙兒¶
<pb:KR4e0029_SBCK_003-17b>¶
焉知事益謬空言竟難施布衣走路傍但爲衆所嗤¶
廷中忌賈誼門下誣張儀二子豈不辯未能免讒疑¶
嗚呼今之人孰解容不覊我将棄浮名垂釣東海湄¶
長笑調魯連髙歌酌安期素心儻有合豈要餘子知¶
　　　讀史¶
周衰禮樂廢大道成榛管嬴秦任商君王制欲盡刪¶
厚賦山澤空亟戰原野殷頽波自兹靡千秋去無還¶
誰云重華駕邈矣難仰攀於焉誦其書如造揖譲班¶
安得鳯凰鳥飛下浮雲間¶
　　　雜詩¶
<pb:KR4e0029_SBCK_003-18a>¶
朝臨髙堂上俯仰崇岡下春暉何悠悠清川自東寫¶
陽和發卉物時澤均播&KR0904;如何及芳辰蕭條俱空野¶
碩言釋拘局登髙聘吾馬曠途不見人憂心何由寫¶
興謝固其常吾将尤誰者¶
　　　池上鴈¶
野性不受畜逍遥戀江渚冥飛昔未髙偶爲戈者取¶
幸来君園中華沼得遊䖏雖蒙惠飬意飽飼貸庖煑¶
終焉懐慙驚不復少容與耿耿宵光遅摵摵寒響聚¶
風露秋樷隂孤宿歛殘羽豈無鳬與䳱相顧非舊侣¶
朔漠饒燕雲夣澤多楚雨遐郷萬里外哀鳴毎延佇¶
<pb:KR4e0029_SBCK_003-18b>¶
猶懐主恩深未忍輕逺舉儻令寄邊音申報聊自許¶
　　　題緑綺軒¶
幽抱時欲寫帷中有鳴弦一彈落一葉庭樹坐蕭然¶
寂寂山水夜迢迢河漢天憶聽烏啼起南軒秋未眠¶
　　　荅張山人憲¶
聽君辛苦詞感我艱難情百年自有爲安用文章名¶
鷄鳴海光動車馬塵滿城相逢無新舊言合意自傾¶
奉觴置君前長歌發哀聲時乎苟未得飲此全其生¶
　　　澄景閣夜宴¶
王孫喜留宴開閣望明河是夕月微暈&KR0765;風池上多¶
<pb:KR4e0029_SBCK_003-19a>¶
棲禽翻暗樷駭魚動圓波清景厭絲竹雅咏荅髙歌¶
尊酌碩勿間良宵易蹉跎預憂别在旦車馬層城阿¶
　　　贈馬冠軍¶
一騎東方来相逢新豊市自言讀父書出身良家子¶
名在佽飛籍蘭纓懸鹿盧曽爲魏其客不作平陽奴¶
欲行渡狼河直擒射鵰将壮志忽蹉跎秋風卧孤障¶
觧裝出我筑歌作變徴聲壚頭落日在歌罷酒再行¶
相君本鳶肩豈是沉淪者我亦方薄遊低頭向人下¶
有志事竟成古人不欺余留将一白羽待射魯連書¶
　　　送劉明府¶
<pb:KR4e0029_SBCK_003-19b>¶
賤士寡諧世放㞐江海邊朋儔漸乖睽憔悴不自妍¶
顧影鮮懽趣悪離倍當年它人亦以悲况復如子賢¶
荒途風霜交嵗晏増慨然亂雀噪樷棘驚鴻逝長天¶
斗酒豈足陳薄意聊以宣出處道既殊不得長周旋¶
誰謂非遐方浮雲阻山川何以慰渇飢令名期可傳¶
　　　暮歸¶
朝出鷄始啼暮歸烏欲棲我身本無役胡爲亦東西¶
徒歩二十年風埃面空黧入門聞隣杵秋氣凛以凄¶
美蓉墜古沼絡緯鳴中閨有無了不問歌吟夜燈低¶
富貴固有日我志焉能迷笑向細君道勿爲翁子妻¶
<pb:KR4e0029_SBCK_003-20a>¶
　　春日懷十友詩¶
　　　余司馬尭臣¶
列㦸衛嚴関應無休沐暇群英罷追遊餘香掩空榭¶
飛花北郭晚華月南園夜清景不能同蹉跎恐年謝¶
　　　張校理羽¶
端㞐飬恬素獨詠聖人篇夕景臨池酌春寒掩閣眠¶
芳藥初翻雨新篠稍披煙累日虧幽訪慙余塵務牽¶
　　　楊署令基¶
詞苑擅髙歩早歲許追随屢枉瑶華句長依瓊樹姿¶
齋㞐積冲抱園賞過芳時暫闕今朝㑹勞人耿耿思¶
<pb:KR4e0029_SBCK_003-20b>¶
　　　王隱君行¶
共此一里㞐誰令阻良覿惆悵歩芳園山櫻還獨摘¶
風含駐花意雨散流池跡尊酒不来同兹晨端可惜¶
　　　吕道士敏¶
同謂在塵境獨能依道門園齋坐永日庭緑靄𥘉繁¶
觀妙夙有契悟靜自無煩晨榮思頻往聆君超世言¶
　　　宋軍咨克¶
㸔花西澗寺憶子昔同行蘭入華觴氣波汎緑琴聲¶
兹歡随節逝離恨坐相嬰安得重聮騎射雉出東城¶
　　　徐記室賁¶
<pb:KR4e0029_SBCK_003-21a>¶
晨興理櫛罷禽聲恱清旭雨餘嘉樹新色暎春塘緑¶
閱景感幽悰歩隂思徃躅携手此逍遥湏君慰心曲¶
　　　陳孝㢘則¶
徂春易爲感復此棲孤寂鶯啼逺林雨悵望郷園隔¶
客舍換衣晨僧齋聽鍾夕知君思正紛雜英共如積¶
　　　僧道衍¶
楞伽曽徃問縁澗冐嵐深殘雪寒山暮幽扉閉竹林¶
欲寄棲禪跡尚違捐俗心别後空遥念迢迢雙樹隂¶
　　　王徴士&KR0595;¶
逺客歎留滯對雨卧空房江上歸舟阻蘼蕪春自芳¶
<pb:KR4e0029_SBCK_003-21b>¶
微痾偶見侵勝賞坐成妨斯章亦何取持擬釋離腸¶
<pb:KR4e0029_SBCK_003-22a>¶
<pb:KR4e0029_SBCK_003-23a>¶
